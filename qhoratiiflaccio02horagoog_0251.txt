226 HORATll

Qui tam ridiculum tam care prodigus emit,

Edicto vetuit, nequis se praeter Apellem

Pingeret aut alius Lysippo duceret aera 240
Fortis Alexandri vultum simulantia. Quodsi

J udicium subtile videndis artibus illud

Ad libros et ad haec Musarum dona vocares,

Boeotum in crasso jurares aere natum,

At neque dedecorant tua de se judicia atque

Munera, quae multa dantis cum laude tulerunt

Dilecti tibi Virgilius Variusque poetae ;

Nec magis expressi vultus per aenea signa,

Quam per vatis opus mores animique virorum
(llarorum apparent. N ec sermones ego mallem 250
Repentes per humum quam res componere gestas,
Terrarumque situs et fiumina dicere et arces
Montibus impositas et barbara regna tuisque
Auspiciis totum confecta duella per orbem,
claustraque custodem pacis cohibentia J anum

nt formidatam Parthis te principe Romam,

Si, quantum cuperem, possem quoque; sed neque pervum
Carmen majestas recipit tua nec meus audet

Rem tentare pudor, quam vires ferre recusent
Sedulitas autem, stulte quem diligit, urget, 260
Praecipue quum se numeris commendet et arte:
Discit enim citius meminitque libentius illud,

Quod quis deridet, quam quod probet et veneratur.
Nil moror officium, quod me gravat, ac neque ficto

In pejus vultu proponi cereus usquam,

N ee prave factis decorari versibus opto,

Ne rubeam pingui donatus munere et una

¹(lum scriptore meo capsa porrectus aperta,

Deferar in vicum vendentem thus et odores

Ι Et piper et quidquid chartis amicitur ineptis. 270

 

